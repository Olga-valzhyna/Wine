<!DOCTYPE html>
<html xmlns:MadCap="http://www.madcapsoftware.com/Schemas/MadCap.xsd" lang="en-us" xml:lang="en-us" data-mc-search-type="Stem" data-mc-help-system-file-name="Default.xml" data-mc-path-to-help-system="../../" data-mc-target-type="WebHelp2" data-mc-runtime-file-type="Topic" data-mc-preload-images="false" data-mc-in-preview-mode="false" data-mc-toc-path="Strona tytulowa|Description">
    <head>
        <meta name="viewport" content="width=device-width, initial-scale=1.0" />
        <meta charset="utf-8" />
        <meta http-equiv="X-UA-Compatible" content="IE=edge" />
        <meta http-equiv="Content-Type" content="text/html; charset=utf-8" />
        <link href="../../Skins/Default/Stylesheets/Slideshow.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/TextEffects.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Topic.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Components/Styles.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Components/Tablet.css" rel="stylesheet" type="text/css" data-mc-generated="True" />
        <link href="../../Skins/Default/Stylesheets/Components/Mobile.css" rel="stylesheet" type="text/css" data-mc-generated="True" /><title>Rola_wina_w_kulturze</title>
        <link href="../ZZ Resources/WinoAdv.css" rel="stylesheet" type="text/css" />
        <script src="../../Resources/Scripts/jquery.min.js" type="text/javascript">
        </script>
        <script src="../../Resources/Scripts/require.min.js" type="text/javascript" defer="defer">
        </script>
        <script src="../../Resources/Scripts/require.config.js" type="text/javascript" defer="defer">
        </script>
        <script src="../../Resources/Scripts/foundation.min.js" type="text/javascript" defer="defer">
        </script>
        <script src="../../Resources/Scripts/plugins.min.js" type="text/javascript" defer="defer">
        </script>
        <script src="../../Resources/Scripts/MadCapAll.js" type="text/javascript" defer="defer">
        </script>
    </head>
    <body>
        <h1>Rola wina w kulturze</h1>
        <p>Już według sumeryjskiego mitu bóstwa Enki i Ninmah upiły się winem, świętując stworzenie ludzi. W całym starożytnym świecie wino było związane z obrządkami religijnymi, wierzono, że wino jest darem boskim, czego wyrazem są ofiary w egipskich grobowcach, grecki kult Dionizosa, rzymski kult Bachusa. Duże ilości wina przynoszono do świątyń, spożywano na ucztach ku czci bogów.</p>
        <p>Znaczny wzrost popularności wina związany był z kultem greckiego boga wina, płodności, wegetacji – Dionizosa. Dionizos z jednej strony kojarzony był z dobrodziejstwem, łagodzeniem niedoli człowieka; z drugiej był mściwy, karcący wszystkich, którzy mu się sprzeciwiali. Jego kult przybierał formy nieograniczonego picia alkoholu, orgii; było to umyślne przekraczanie ram normalnego zachowania. Tymczasem Dionizos od swoich czcicieli nie wymagał upijania się, chodziło raczej o osiąganie stanu relaksu i radości. Centrum towarzyskiego życia greckich mężczyzn stanowił symposion (dosłownie wspólne picie) ku czci Dionizosa, podczas którego nierzadko dyskutowano na tematy związane z filozofią czy polityką.</p>
        <p>Grecki bóg wina Dionizos szybko został w Rzymie przemianowany na Bachusa i stał się częścią tamtejszej mitologii, a obchody kultu tego boga zmieniły nazwę z dionizji na bachanalia. Kult Bachusa nie pasował do tradycyjnych rzymskich wartości jak dyscyplina, stoicyzm, honor, do tego stopnia, że został zakazany przez senat w 186 p.n.e. i zniesiony dopiero przez Juliusza Cezara. Generalnie w starożytnym Rzymie i Grecji ludy pijące piwo zamiast wina (np. Celtowie) były uznawane za barbarzyńców.</p>
        <p>Po upadku starożytnych bogów nastąpił kryzys winnej kultury przez kilka wieków i dopiero Karol Wielki podjął próby przywrócenia jej. W swoim Capitulare de villis zamieścił normy dla uprawy winnic w Szwajcarii, Niemczech i północnej Francji[9].</p>
        <p>Gerard David – Wesele w Kanie Galilejskiej, ok. 1500</p>
        <p>Biblia zawiera bardzo liczne wzmianki o winie, winnicy, winorośli, zarówno w symbolicznym, jak i w dosłownym znaczeniu.</p>
        <p>Wino dla ludzi jest życiem, jeżeli pić je będziesz w miarę. Jakież ma życie ten, który jest pozbawiony wina? Stworzone jest bowiem ono dla rozweselania ludzi. Zadowolenie serca i radość duszy daje wino pite w swoim czasie i z umiarkowaniem. </p>
        <p>Według Biblii pierwszym, który uprawiał winorośl był Noe. Przemienienie wody w wino w Kanie Galilejskiej było pierwszym cudem Chrystusa. Sam Chrystus przyrównywał siebie do krzewu winnego. Eucharystia w chrześcijaństwie zakłada łączność Boga z ludźmi poprzez komunię z ciałem i krwią Chrystusa pod postaciami chleba i wina. W ten sposób wino towarzyszyło upowszechnianiu się nowej religii.</p>
        <p>Przez tysiąclecia ze względu na zanieczyszczenie wody pijano zarówno piwo, jak i wino mieszane z wodą. Zwyczaj mieszania wina z wodą zachował się do dziś m.in. w Kościele katolickim – do wina podczas mszy dodawana jest woda. Napoje sporządzane z użyciem zagotowanej wody jak kawa czy herbata stały się popularne w świecie Zachodu dopiero w XVII w.</p>
        <p>
            <img src="../_Images/8.jpg" />
            <img src="../_Images/6.jpg" />
            <img src="../_Images/7.jpg" />
        </p>
    </body>
</html>